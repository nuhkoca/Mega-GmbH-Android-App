Mega Türkiye
2002 yılında Mega Uluslararası Telekomünikasyon Hizmetleri A.Ş adıyla İzmir merkezli olarak kurulan Şirketimiz, Sabit Telefon Hizmetleri İşletmeciliği, Rehberlik Hizmetleri İşletmeciliği ve İnternet Servis Sağlayıcılığı konularında T.C Bilgi Teknolojileri ve İletişim Kurumundan aldığı yetkilendirme belgelerine sahiptir.

İlk olarak, Türk Telekomünikasyon A.Ş'nin tekel hakkının sona ermesi ve telekomünikasyon pazarının serbestleştirilmesi ile birlikte, 17 Mayıs 2004 tarihinde, eski adıyla T.C Telekomünikasyon Kurumundan 'C Tipi Sabit Telefon Hizmetlerinin Sunulmasına İlişkin Yetkilendirme Belgesi' ni almış, teknik altyapı yatırımlarını ve Türk Telekom, Turkcell, Vodafone ve Avea ile arabağlantı işlemlerini süratle tamamlayarak, 2005 yılı başı itibariyle, kurumsal ve bireysel ses hizmetleri, calling card ve call shop hizmetlerini Türk kullanıcısının hizmetine sunmaya başlamıştır. Devamla Şirketimiz, yine bu yetkilendirmesi kapsamında, yurtdışından başlayan Türkiye PSTN ve Türkiye GSM trafiğini, Türk Telekom, Turkcell, Vodafone ve Avea ile tesis etmiş olduğu arabağlantı hatları üzerinden, kaliteli ve ucuz bir şekilde sonlandırabilmekte, ayrıca yetkilendirme almış, fakat Türkiye'de teknik altyapı kurmamış, lisanslı operatörlere de, kendi markaları ile hizmet verebilmeleri adına sanal şebeke operatörlüğü (VNO - Virtual Network Operator) hizmeti verebilmelerine imkan sağlamaktadır.

Şirketimiz, hizmet alanını genişletmek ve uluslararası tecrübesini Türk kullanıcısına daha etkin sunabilmek adına, 20 Ağustos 2007 tarihi itibariyle eski adıyla T.C Telekomünikasyon Kurumundan 'Rehberlik Hizmetleri İşletmeciliği Yetkilendirmesi Belgesi' ni de alarak, tüm yazılımı yine MegaTech firması tarafından üretilen İzmir'deki arama merkezinde, 11881 ve 11883 kısa numaraları üzerinden, Türkiye'deki ilk ve tek ulusal ve uluslararası bilinmeyen numaralar servisini de hizmete açarak sektöre yepyeni bir soluk getirmiştir. 


Mega Communications

Mega Communications adıyla 1992 yılında Almanya merkezli olarak faaliyetlerine başlayan Şirketimiz, 1996 yılı itibariyle çok uluslu faaliyetlerine başlamış Orta ve Doğu Avrupa'daki yapılanmasına hız vermiştir. 2011 yılı itibariyle 14 ülkede faaliyetlerine devam eden Mega Communications, 1.000 kişinin üstünde bir insan gücü istihdam etmektedir. Temel faaliyet alanları; yine Mega Communications bünyesinde faaliyet gösteren MegaTech firması tarafından üretilen ve yazılımı gerçekleştirilen ses tabanlı aplikasyonlardan oluşan IVR platformları, bilinmeyen numaralar ve call center hizmetleri, carrier hizmetleri, call by call, call shop ve calling card hizmetleri, internet servis sağlayıcılığı, SMS ve MMS hizmetleri, baskı ve matbaa hizmetleri, digital post production reklam filmleri üretimi, telehotel ve IPTV olarak sayılabilir. Ayrıca; İzmir, İstanbul ve Almanya'da kurulmuş olan TV tesislerinde gerek canlı yayın, gerekse de normal tv yayınları için kendi digital uplink ve tüm bağlantı ekipmanlarına da sahiptir.